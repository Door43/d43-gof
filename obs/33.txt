====== 33. Goshshanchuwa Taarikiya ======

{{https://api.unfoldingword.org/obs/jpg/1/en/360px/obs-en-33-01.jpg?direct&}}

Issi gallas, Abbaa gaxan, daro asay shiiqin, tamaarssees. Yesuusi eqqiya bessi dhayidi, wogolo bolla uttidi, asaa tamaarsana gakkanaw, daro asay si7anaw yidosona. Wogoluwa bolla uttidi asaa tamaarsis.

{{https://api.unfoldingword.org/obs/jpg/1/en/360px/obs-en-33-02.jpg?direct&}}

Yesuusi tamaarsishe, “Issi goshshanchoy zerethi zeranaw keyis. I zeriya wode issi issi zerethay oge gaxan wodhdhis; yaatin, kafoti yidi maxidosona.”

{{https://api.unfoldingword.org/obs/jpg/1/en/360px/obs-en-33-03.jpg?direct&}}

“Issi issi zerethay garssan shaalloy de7iya biitta bolla wodhdhis. Daro biitti baynna gisho ellesidi dolis. Shin awi keyin shullis; xaphoy baynna gisho melis.”

{{https://api.unfoldingword.org/obs/jpg/1/en/360px/obs-en-33-04.jpg?direct&}}

“Issi issi zerethay aguntha giddon wodhdhis; zerethay dicciya wode agunthay cuullis. Yaaniya gisho, aguntha giddon dolida zerethay ayfe ayfibeenna.”

{{https://api.unfoldingword.org/obs/jpg/1/en/360px/obs-en-33-05.jpg?direct&}}

“Hara zerethay qassi aradda biitta bolla wodhdhis; dolidi ayfe ayfis. Issoy xeeta, issoy usuppun tamma, issoy hasttama ayfis. Si7iya haythi de7iya uray si7o” yaagis.

{{https://api.unfoldingword.org/obs/jpg/1/en/360px/obs-en-33-06.jpg?direct&}}

Ha leemisoy Yesuusa tamaaretas gelonna ixxin, Yesuusi enttaw qonccisana mela oychidosona. Yesuusi birshshetha odishe, “Zerethay Xoossa qaala; oge gaxan wodhdhida zerethaa leemisoy, salo kawotethaa qaala si7idi akeekonna uraa leemso. I akeekona gisho, xalahey yidi iya wozanan de7iya zerethaa maxi digees.

{{https://api.unfoldingword.org/obs/jpg/1/en/360px/obs-en-33-07.jpg?direct&}}

“Shaalloy garssan de7iya biitta bolla zerettida zerethay Xoossa qaala si7idi ellesidi ufaysan ekkiya uraa. Shin metoy woy goodi gakkiya wode ellesidi ammanuwa kaddoosona.”

{{https://api.unfoldingword.org/obs/jpg/1/en/360px/obs-en-33-08.jpg?direct&}}

“Aguntha gaathan zerettida zerethay qaala si7iya uraa, shin ha alamiya duussaa hirggaynne duretetha qofay Xoossas de7iya siiquwa cuulliya gisho ba si7ida qaalan ayfe ayfonna attees.”

{{https://api.unfoldingword.org/obs/jpg/1/en/360px/obs-en-33-09.jpg?direct&}}

“Shin aradda biittan zerettida zerethay akeekan qaala si7iya uraa. I ba si7ida qaalan ayfe ayfiya uraa” yaagis

**//Geeshsha Maxaafa taarikey eketiday,// **// Maato 13-18, 18-23; Mar 4:1-8, 13-20; Luuqa 8:4-15//
