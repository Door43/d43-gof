====== 27. Qadhen Kumida Samaare Uraa ======

{{https://api.unfoldingword.org/obs/jpg/1/en/360px/obs-en-27-01.jpg?direct&}}

Issi gallas higge maxaafa eriya issi uray, Yesuusa paacanaw yidi, “Asttamaariyaw, merinaa de7uwa laattanaw taani ay ootho?” yaagis. Yesuusi zaaridi, “Xoossaa higge maxaafan xaafettiday woygii?” yaagidi oychis.

{{https://api.unfoldingword.org/obs/jpg/1/en/360px/obs-en-27-02.jpg?direct&}}

Uray zaaridi, “Ne Godaa ne Xoossaa, ne kumetha wozanappe, ne kumetha shemppuwafe, ne kumetha wolqqaafenne ne kumetha qofaappe dosa; ne laggiya ne huuphiyada dosa” yaagis. Yesuusi, “Neeni likke zaaradasa, nekka hessada ootha; neeni de7on daana” yaagis.

{{https://api.unfoldingword.org/obs/jpg/1/en/360px/obs-en-27-03.jpg?direct&}}

Shin uray bana xillo oothanaw koyidi, “I, ta laggey oonee?” yaagidi oychis.

{{https://api.unfoldingword.org/obs/jpg/1/en/360px/obs-en-27-04.jpg?direct&}}

Yesuusi, uraas issi taarike odis; “Yerusalaameppe Iyyarkko biya issi Ayhude uray de7ees”

{{https://api.unfoldingword.org/obs/jpg/1/en/360px/obs-en-27-05.jpg?direct&}}

I ba ogiya bishin, panggati keyidi iya shocidosona; iya ma7uwanne iyaw de7iyaba ubba ekkidi hayqoppenne paxappe giddon yeggidi bidosona.”

{{https://api.unfoldingword.org/obs/jpg/1/en/360px/obs-en-27-06.jpg?direct&}}

“Hessi hanin, guutha wodeppe guye, issi Ayhude kahiney he ogiyara ba buussu bishe he bonqetida uraa be7idi, deshshi gidi, hara soora aadhdhidi bis.”

{{https://api.unfoldingword.org/obs/jpg/1/en/360px/obs-en-27-07.jpg?direct&}}

Qassi daro gam7onnashin, issi Leewey he ogiyara yis. He Leeweykka deshetidanne bonqetida uraa be7idi, deshshi gi aadhdhidi ba ogiya bis.

{{https://api.unfoldingword.org/obs/jpg/1/en/360px/obs-en-27-08.jpg?direct&}}

“Shin, issi Samaare biitta ase de7eyssi he ogiyara yishe uraa be7idi iyaw qadhettis;  iyaakko shiiqidi, iya madunthaa qachis.” (Samaare asay allaga biitta asaara eketi geletida Ayhude koche. Samaaretinne Ayhudeti issoy issuwar ixettoosona)

{{https://api.unfoldingword.org/obs/jpg/1/en/360px/obs-en-27-09.jpg?direct&}}

“Samaare uray, qohetida uraa ba hariya bolla utisidi imathi aqiya keethi efis. He bessan iyaw koshshiyaba ubbaa oothis.”

{{https://api.unfoldingword.org/obs/jpg/1/en/360px/obs-en-27-10.jpg?direct&}}

“Wontetha gallas Samaare uray baanaw keyidi, imatha keetha godaas guutha miishe immidi, ‘Hayyana ha uraa loytha xeella; taani new immidaysafe bollara neeni kessiyaba ubbaa ta new zaarana’” yaagis.

{{https://api.unfoldingword.org/obs/jpg/1/en/360px/obs-en-27-11.jpg?direct&}}

Yesuusi higge eriya uraa, “Hiza, ha heedzu asatappe panggati shocidanne bonqida uraas laggetey new oona daanii?” yaagidi oychis. Uray zaaridi, “Iyaw qadhetidaysa” yaagis. Yesuusi, “Nekka bada hessada ootha” yaagis.

**//Geeshsha Maxaafa taarikey eketiday, // **//Luuqa 10:25-37//
