====== 41. Yesuusa Hayqoppe Dendduwa ======

{{https://api.unfoldingword.org/obs/jpg/1/en/360px/obs-en-41-01.jpg?direct&}}

Wotaaddareti Yesuusa kaqqidaappe guye, ammanonna Ayhude halaqati Philaaxoosakko yidi, “Ha worddanchoy, Yesuusi, ‘Taani heedzu gallasappe guye, hayqoppe denddana’ yaagis. Iya tamaareti iya ahaa kaysotonna melanne I hayqoppe denddis goonna mela, I moogettida duufuwa minthidi naagana mela kiittarkii” yaagidosona.

{{https://api.unfoldingword.org/obs/jpg/1/en/360px/obs-en-41-02.jpg?direct&}}

Philaaxoosi zaaridi, “Wotaaddareti de7oosona gidokkona? Hinttew dandda7etida mela naagisite” yaagis. Hessa gisho, entti bidi duufoy boshettonna mela shuchaa bolla maatame wothidi wotaaddaretan naagisidosona.

{{https://api.unfoldingword.org/obs/jpg/1/en/360px/obs-en-41-03.jpg?direct&}}

Yesuusi kaqetida gallasaappe kaalliya gallasay sambbaata gallas. He gallas Ayhudeti duufo bookkona. Hessa gisho, sambbaati aadhin, kaalliya gallas wontta guura daro maccasati Yesuusa ahaa shitto tiyanaw I moogetida duufuwa bidosona.

{{https://api.unfoldingword.org/obs/jpg/1/en/360px/obs-en-41-04.jpg?direct&}}

Qopponna wolqqaama biitta qaaxoy hanis. Wol7anthada phooliya kiitanchchoy saloppe wodhdhidi, duufuwa doonan de7iya shuchaa gonddorssidi iya bolla uttis. Duufuwa naagiya wotaaddareti dagammidi, hayqqida asada biittan kunddidosona.

{{https://api.unfoldingword.org/obs/jpg/1/en/360px/obs-en-41-05.jpg?direct&}}

Macasati duufuwa gakkida wode kiitanchoy, “Babbofite, Yesuusi hayssan deenna. I kase ‘Taani hayqoppe denddana’ gidi odidaysada hayqoppe denddis. Haa yidi, iya duufuwa be7ite” yaagis. Macasati duufuwa giddo gelidi, iya ahaa wothida bessaa be7idosona. Iya ahay yan baawa.

{{https://api.unfoldingword.org/obs/jpg/1/en/360px/obs-en-41-06.jpg?direct&}}

Kiitanchoy macasatakko, “Hintte bidi, ‘Yesuusi hayqoppe denddis. Hinttefe sinthatidi Galiila baana; hintte iya yan be7ana’ yaagidi odite” yaagis.

{{https://api.unfoldingword.org/obs/jpg/1/en/360px/obs-en-41-07.jpg?direct&}}

Maccasati, yayyishenne daro ufayttishe, ha mishiraachuwa iya tamaaretas odanaw woxxidosona.

{{https://api.unfoldingword.org/obs/jpg/1/en/360px/obs-en-41-08.jpg?direct&}}

Maccasati ha mishiraachuwa odanaw buussa bolla de7ishin, qopponna Yesuusi enttara gahettin, entti iya goynnidosona. He wode Yesuusi, “Yayyofite; bidi, ta tamaareti Galiila baana mela enttaw odite; entti yan tana be7ana” yaagidi enttaw odis.

**//Geeshsha Maxaafa taarikey eketiday, // **//Maato 27////፡////62-28////፡////15////፤//// Mar 16////፡////1-11; ////Luuqa 24፡////1-12////፤//// Yoha 20////፡////1-18//
