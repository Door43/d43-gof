====== 39. Yesuusa Pirddethaa ======

{{https://api.unfoldingword.org/obs/jpg/1/en/360px/obs-en-39-01.jpg?direct&}}

Sa7i giddi bilahe gidis; iya oychana mela wotaaddareti Yesuusa kahine halaqaako efidosona. Phexroosi, haahon entta kaallees; Yesuusa soo gelssin, Phexroosi karen tama kayees.

{{https://api.unfoldingword.org/obs/jpg/1/en/360px/obs-en-39-02.jpg?direct&}}

Soo giddon Ayhude cimati Yesuusa pirddas shiishidosona; worddon markkatiya daro markkata ehidosona. Gidoshin, entta qaalay issoy issuwara ginena; yaatin, Ayhude cimati, Yesuusi bala gideysa tillayanaw dandda7ibookona.

{{https://api.unfoldingword.org/obs/jpg/1/en/360px/obs-en-39-03.jpg?direct&}}

Wurssethan, kahine halaqay Yesuusa caddi xeellidi, “Ane nuus oda, neeni Xoossa na7aa, Kiristtoose?” yaagidi oychis.

{{https://api.unfoldingword.org/obs/jpg/1/en/360px/obs-en-39-04.jpg?direct&}}

Yesuusi zaaridi, “Neeni ne huu7en gadasa. Asa Na7ay wolqqaama Xoossaa ushachan uttidashin, qassi salo shaarara yishin neeni be7ana” yaagis. Kahine halaqay daro yilotidi ba ma7uwa peedhidi, “Nuna hara markka koshshenna; taani Xoossa na7a gishin si7ideta; hintte qofay aybee?” yaagidi waassis.

{{https://api.unfoldingword.org/obs/jpg/1/en/360px/obs-en-39-05.jpg?direct&}}

Ayhude cimati ubbay, “I, hayqanaw bessees” yaagidi zaaridosona. Entti iya ayfiya kammidi, iya bolla cuttidosona; iya dechidosona; iya bolla qelqisdosona.

{{https://api.unfoldingword.org/obs/jpg/1/en/360px/obs-en-39-06.jpg?direct&}}

Phexroosi zabban uttidi naagishin, issi macca aylliya iya be7ada, “Neenika Yesuusara de7aasa” yaagasu; shin Phexroosi, ne geysa taani erike gidi kaddis. Kaallada issi hara aylliya kaseysatho gasu; shin Phexroosi, ha77ika kaddis. Wurssethan, yan shiiqida asay, “Hintte nam7ayka Galiilappe gidiya gisho, neeni Yesuusara de7eysa eroos.” yaagidosona.

{{https://api.unfoldingword.org/obs/jpg/1/en/360px/obs-en-39-07.jpg?direct&}}

Yaatin, Phexroosi, “Ha uraa taani eriyaaba gidikko, Xoossi tana pirddo” yaagidi, caaqqis.  Ellesidi, kuttoy waassis; Yesuusi guye simmidi Phexroosa xeellis.

{{https://api.unfoldingword.org/obs/jpg/1/en/360px/obs-en-39-08.jpg?direct&}}

Phexroosi yibbaata yeeho yeekkis. Yesuusa aathidi immida Yihudi, Yesuusi hayqana mela Ayhude cimati iya bolla pirddidaysa be7ida wode, azzanidi bana wodhis.

{{https://api.unfoldingword.org/obs/jpg/1/en/360px/obs-en-39-09.jpg?direct&}}

Wontetha gallas, wontta guura, Ayhude cimati Yesuusa Rooma shuuma Philaaxoosako efidosona. Ayhude cimati, Philaaxoosi, Yesuusa bolla pirddidi, iya wodhisana gidi qoppidosona. Philaaxoosi Yesuusa, “Neeni Ayhude kawo” yaagidi oychis.

{{https://api.unfoldingword.org/obs/jpg/1/en/360px/obs-en-39-10.jpg?direct&}}

Yesuusi zaaridi, “Neeni gadasa; gidoshin, ta kawotethay ha sa7a kawotethi gidenna; hessa gidiyako, daro kiitanchoti ta gisho olettana. Taani Xoossaa tumaa odanaw ha sa7aa yas; tumaa dosiya ubbay tana si7ees” yaagis. Philaaxoosi, “Tumi aybee?” yaagidi oychis.

{{https://api.unfoldingword.org/obs/jpg/1/en/360px/obs-en-39-11.jpg?direct&}}

Philaaxoosi, Yesuusara odan onggidaappe guye, asaako kare keydi, “Ha uraa bolla taani ay balaka demmabiike” yaagis. Ayhude cimatinne asay, “Iya kaqqa” yaagidi waassidosona. Philaaxosi, “Ays? I ay iitaba oothidee?” yaagidi oychis. Shin entti “Iya kaqqa” yaagidi gujjidi waassidosona. Philaaxoosi heedzantho, “Ha uray ay balaka oothibeenna” yaagis.

{{https://api.unfoldingword.org/obs/jpg/1/en/360px/obs-en-39-12.jpg?direct&}}

Philaaxoosi, ooshshi keyana gidi babbida gisho, wotaaddareti Yesuusa kaqqana mela kiittis. Rooma wotaaddareti Yeuusa garaafidi, zo7o ma7o mayzidosona; aguntha kallacha iya huu7en wothidosona. “Ayhude kawuwa hayssa be7ite” gidi iya bolla qelqisdosona.

**//Geeshsha Maxaafa taarikey eketiday, // **//Maato 26:57 – 27:26; Mar 14:53 – 15:15; Luuqa 22:54 – 23:25; Yoha 18:12 – 19:16.//
