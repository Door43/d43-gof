====== 31.Yesuusi Haatha Bolla Hemethaa ======

{{https://api.unfoldingword.org/obs/jpg/1/en/360px/obs-en-31-01.jpg?direct&}}

Yesuusi deriya moyzishe, wogolon gelidi hefinthi pinana mela ba tamaaretas odis. Yesuusi asaa moyzidaappe guye, woossanaw dere bolla keys; Yesuusi ba xalaala de7ees; giddi bilahe gakkanaw woossishe gam7is.

{{https://api.unfoldingword.org/obs/jpg/1/en/360px/obs-en-31-02.jpg?direct&}}

He wode iya tamaareti wogoluwa laaggishe boosona; giddi bilahe gakkanaw entti Abbaas giddo zawan de7oosona. Carkkoy entta bolla daro carkkiya gisho, entti daro waayetidi wogoluwa laaggosona.

{{https://api.unfoldingword.org/obs/jpg/1/en/360px/obs-en-31-03.jpg?direct&}}

He wode Yesuusi woosa ongidaappe guye, haatha bollara hemetishe wogoluwa gakkanaw Abbaa pinnidi, ba tamaaretakko bis.

{{https://api.unfoldingword.org/obs/jpg/1/en/360px/obs-en-31-04.jpg?direct&}}

Yesuusa tamaareti, iya be7ida wode, moytille daanin, daro yayyidosona. Shin Yesuusi, entti yayyidaysa eridi, “Tanabay, aykkoy baawa! Yayyofite!” yaagis.

{{https://api.unfoldingword.org/obs/jpg/1/en/360px/obs-en-31-05.jpg?direct&}}

He wode Phexroosi, “Godaw, nena gidikko, taani haatha bolla hemettada neekko baana mela tana kiitta” yaagis. Yesuusi Phexroosakko, “Haa ya” yaagis.

{{https://api.unfoldingword.org/obs/jpg/1/en/360px/obs-en-31-06.jpg?direct&}}

Phexiroosi wogoluwappe wodhdhidi haatha bolla hemettishe Yesuusakko buussu oykkis. Shin guuthara hemetidaappe guye, ba ayfiya Yesuusa bollafe denthidi wolqqaama carkkuwa be7is. Haathan mitetethi oykkida wode, «Godaw, tana ashsharkkii» yaagidi waassis.

{{https://api.unfoldingword.org/obs/jpg/1/en/360px/obs-en-31-07.jpg?direct&}}

He wode Phexroosi yayyida gisho haathan mitetethi doomis. Yaatin, “Godaw, tana ashsharkii” gidi waassis. Yesuusi ba kushiya yeddidi, Phexroosa oykkidi, “Neno, ammanoy paccidayso, ays sidhay” yaagis.

{{https://api.unfoldingword.org/obs/jpg/1/en/360px/obs-en-31-08.jpg?direct&}}

Yesuusaranne Phexroosara wogoluwan gelida wode carkkoy si77i gis. Wogoluwa giddon de7iya iya tamaareti, “Neeni tuma Xoossaa Na7a” gidi Yesuusa goynnidosona.

**//Geeshsha Maxaafa taarikey eketiday, // **//Maato 14:22-23; Mar 6:45-52; Yoha 6:16-21//
